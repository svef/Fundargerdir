# Stjórnarfundur 17. ágúst 2017

**Fundarstaður:** Kolibri

**Mættir:** Anna Signý, Benedikt, Birgir, Hjalti Már, Jonathan og Unnur

**Fundur hefst:** 12:00

## Dagskrá

1. [Vinnustofa með Remy Sharp](#vinnustofa-með-remy-sharp)

2. [Ræða dagskrárliði fyrir aðalfund stjórnar](#ræða-dagskrárliði-fyrir-aðalfund-stjórnar)

3. [Samstarf/stuðningur við JSConf Iceland](#samstarfstuðningur-við-jsconf-iceland)

4. [Önnur mál](#Önnur-mál)

### Vinnustofa með Remy Sharp

Framundan er vinnustofa með Remy Sharp -
búið er að senda kynningu á póstlistann og viðburður kominn út á facebook, skráning fer fram á nvite.

Stjórnin skiptir með sér að deila viðburðinum á grúppur (inni á facebook) og kynna viðburðinn fyrir sem flestum.  Stjórnin má vera vakandi fyrir góðum (ódýrum) leiðum til að vekja athygli á vinnustofunni.

Benedikt ætlar að póstar viðburðinum í grúppuna Forritarar á íslandi, Jonni tekur að sér að pósta í Íslensk vefhönnun.

Hugmynd kom upp um hvort að vinnustofan gæti gagnast vefstjórum og Hjalti Már tekur að sér að vekja athygli á viðburðinum á meðal vefstjóra (td í vefstjóra grúppu á facebook).

Fólk talaði um að lýsingin væri aðeins of almenn og gæti því bægt fólki frá sem annars hefði bókað sig. Nú er búið að uppfæra lýsingu á vinnustofunni með aðeins greinabetri upplýsingum frá Remy.


### Ræða dagskrárliði fyrir aðalfund stjórnar

Renndum yfir hvaða liði við ætlum að taka fyrir á aðalfundi stjórnar:

- Vef-vika: væri skemmtilegt innlegg í flóruna og góður upptaktur fyrir íslensku vefverðlaunin.

  - Þá myndi vikan í aðdraganda verðlaunanna vera skipuð stærri og smærri viðburðum sem tengjast vefiðnaðinum. SVEF tæki virkan þátt í að standa að og kynna viðburði á okkar vegum og með öðrum (js, ux ofl hópum).

  - Hugmynd að vera með IceWeb á verðlaunadeginum eins og í fyrra- en með smærra sniði. Taka td tvo fyrirlesara eftir hádegi eða vera með öfluga íslenska fyrirlesara og hafa daginn í ódýrari kantinum.

  - Íslensku vefverðlaunin yrðu svo loka viðburður vikunnar.

- Íslensku vefverðlaunin
  - Fara yfir/endurskoða flokka (heimavinna stjórnar fyrir aðalfund að renna yfir flokka og skilgreiningar).

  - Dómnefnd og vinnulag - þar má taka á málum eins og einkunnagjöf, ferlum, siðareglum o.s.frv.

  - Innsendingar í okt/nóv fram til 1.des (ekki í des eins og fyrri ár), innsendingarform, negla niður tímalínu.

  - Koma vel á framfæri að eldri vefir eru gjaldgengir

- Innsendingarform fyrir tillögur að fyrirlestrum á SVEF viðburði (svipað og CFP)

- Haustdagskrá

  - Tríó inni eða úti -

  - Fleiri vinnustofur yfir starfsárið

- Vefurinn - VERÐUR að klárast (fara í loftið) á haustmánuðum!

  - Ímynd og lúkk

  - Endurbætur á útliti SVEF

  - Undirbrönd - sbr verðlaunin, fyrirlestarraðir (tríó), workshop, iceweb


### Samstarf/stuðningur við JSConf Iceland

JSConf er á næsta leiti, skipulagshópur ráðstefnunnar hefur beðið SVEF aðstoðar vegna miðasölu, fallist var á að taka miðasölu í gegnum reikning SVEF gegn þeim formerkjum að allir liðir sem rukkað er inn á, rúmist innan skilgreiningar þeirrar er gefin er út hjá rsk varðandi menntun og fræðslu þar sem SVEF er undanþegið virðisaukaskatti. Skv skilgreiningu er félagið fagfélag sem sinnir fræðslu og tekjur þess miða við fræðslutengda viðburði. Settur verður upp sér reikningur yfir JS samfélagið á kennitölu SVEF og gefið út kort á sama reikning. Tengiliður stjórnar við JS samfélagið mun hafa aðgang að þeim reikningi og hafa yfirumsjón með notkun hans. Ákveðið var að Benedikt væri í góðru stöðu til að sinna því hlutverki þar sem hann er virkur þátttakandi í báðum hópum.


### Önnur mál

Í lok fundar var tekin ákvörðun um að festa stjórnarfundi SVEF á hálfsmánaðar millibili og hafa þá í húsnæði Kolibri, Borgartúni 26.


**Fundi slitið:** 12:50
